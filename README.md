# Anàlisi i visualització de la seguretat de dades al cloud amb Power BI

Aquest treball es centra en l’anàlisi i visualització de la seguretat de les dades en entorns de computació al núvol utilitzant Power BI. L’objectiu principal és monitoritzar les possibles amenaces i vulnerabilitats en la seguretat de les empreses que utilitzen serveis de núvol mitjançant l’ús de la plataforma Prisma Cloud. A través de la recopilació de dades detallades sobre les polítiques de seguretat, les alertes actives i les configuracions inadequades, es creen informes interactius que faciliten la comprensió de l’estat de seguretat dels sistemes. Aquestes visualitzacions permeten a les empreses prendre decisions per millorar la seva postura de seguretat i garantir el compliment de les normatives vigents. El treball també destaca la importància de la col·laboració entre els proveïdors de serveis de núvol i els clients per assegurar una protecció integral de les dades.

Per a la recopilació de dades, s'ha desenvolupat un script en PowerShell que realitza trucades a l'API de Prisma Cloud. Aquest script automatitza el procés d'extracció de la informació necessària, permetent obtenir dades actualitzades de manera eficient i precisa. L'ús d'aquest script facilita la integració de les dades a Power BI, on es poden visualitzar de manera clara i intuïtiva, contribuint així a una millor presa de decisions en matèria de seguretat.
